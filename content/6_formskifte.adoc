== Formskifte

{counter:list-counter}. Sume ord er alltid eins, men dei fleste skifter form, vert bøygde, etter som dei vert brukte til.

=== Namnordi

{counter:list-counter}. Namnordi er anten hankyn, hokyn eller inkjekyn (kynlause). Alle hankynsord kann ein byta um med _han_, hokynsord med _ho_, og inkjekynsord med _det_. Um ei ku kann ein segja at _ho_ er stor, um ein båt at _han_ flyt lett, um eit fjell at _det_ er høgt.

{counter:list-counter}. Namnordi hev to talformar, _eintal_ og _fleirtal_. I kvar av desse formene må ein skilja millom ei _ubundi_ og ei _bundi_ form: dag, dagen; dagar, dagane.

{counter:list-counter}. I det gamle mål hadde namnordi fire kasus eller høverformer, som synte klårt kva ordet hadde å gjera i setningi: nemneform, motfallsform, sidefallsform og eigeform. Dei to fyrste hev falle saman for lenge sidan, og dei to sister er mykje burtslipte.
_Sidefallsformi_ er det ymist att av i fleire bygdemål, men dei fleste nyttar henne no lite eller inkje i skrift, anna i nokre talemåtar, som: av garde, i make, i fatle, i live, av lage.
_Eigeformi_ er brukt ein grand, serleg i samansetning, dagsror, årstid. Dess-utan hev ein henne att i ymse ord og talemåtar: dagsens, heimses, mannsens; manna mål, årsens tid, all landsens ulukka, husens folk, himmels høgt, livs levande. Etter styreordet _til_ finn ein ofte eigeformi: til lags åt alle --, til gards, til skogs, til bygdar.
{counter:list-counter}. Men elles er det so i norsk som i fleire nyare mål, at ein mykje må skriva um eigeformi. Det kann ein gjera:
1. ved _styreord_: garden åt grannen, rokken til mor, sanden i havet, taket på huset
2. ved vara-ordet _sin_: grannen sin gard, môr sin rokk.
3. ved _hans_ og _hennar_ fyre folkenamn (sernamn og nokre få samnamn): garden hans Gunnar, målet hennar mor.
4. ved samansetning: grannegarden, skogkanten.
_Nemneformi_ er soleis brukt mest i alle høve.
{counter:list-counter}. I bøygjingi skil namnordi seg fyrst etter kynet i tri flokkar. For kvart kyn hev me to bøygjemåtar, som me kann kalla den sterke og den linne. _Etter den sterke bøygjemåten går alle einstavingsord, og dei fleirstavingsord som endar med medljod. Etter den linne går dei fleirstavingsord som endar med sjølvljod_.

=== Hankynsordi

{counter:list-counter}. _Den sterke bøygjemåten_.

[.center]
|===
| 2+^|Eintal 2+^|Fleirtal
||Ub. form|B. form|Ub. form|B. form|
Nemneform|*_dag_*|*_dagen_*|*_dagar_*|*_dagane_*|
Eigeform +
(samansetning) |dags||dage||
|===

Soleis vert dei aller fleste einstavingsord bøygde, t. d. ås, båt, by, bø, dom, fugl, gut, heim, kamb, mur, odd, sal, stein, stol. Like eins mange fleirstavingsord som endar med medljod: riking, gamling.

Merk elles: Nokre ord some endar på _el_ og _ul_ vert samandregne i fleirtal: _bendel_ -- _bendlar_; _høvel_ -- _høvlar_; _spegel_ -- _speglar_; _støvel_ -- _støvlar_; _trygel_ (lite tnog) -- _tryglar_; _jøkul_ -- _jøklar_; _ongul_ -- _onglar_; _vondul_ -- _vondlar_. Og soleis: _jøtun_ -- _jøtnar_. Ordet _morgon_ heiter både _morgonar_ (regelrett) og _morgoar_ eller _mornar_ i fleirtal.

Nokre ord som endar på _ar_ og _er_ vert og samandregne i fleirtal: _sumar_ -- _sumrar_; _hamar_ -- _hamrar_; _vinter_ -- _vintrar_.

Men når _ar_ er ei utvidkings-ending, går ordi støtt regelrett: _tenar-en_ -- _tenarar_ -- _tenarane_; _lærar-en_ -- _lærarar_ -- _lærarane_; _bakar-en_ -- _bakarar_ -- _bakarane_; _borgar-en_ -- _borgarar_ -- _borgarane_; _klokkar-en_ -- _klokkarar_ -- _klokkarane_; _romar-en_ -- _romarar_ -- _romarane_.

Ein må aldri kasta ei staving liksom dansken gjerer i sovorne høve, so ein t. d. fær bakarne i staden for _bakarane_, murarne i staden for _murarane_, fiskarne i staden for _fiskarane_, og romarne i staden for _romarane_.

{counter:list-counter}. Nokre ord fær _er_ i fleirtal:
[role="center"]
*_kvist kvisten kvister kvistene_*
Sameleis: _brest_, _døl_, _gjest_, _gong_, _gris_, _lem_ (t. d. lemene på kroppen), _let_ (t. d. raud og kvit let), _lut_ (ein lut av arven), _mun_. (Det gjorde stor mun. Alle munene dreg), _rett_ (matrett. Det andre ordet _rett_ går som dag: Det stod seg for alle rettar), _sau_, _sed_ (t. d. skikk og sed), _stad_, _ven_, _vev_, _vær_ (t. d. Lom-vær).

Soleis går alle som endar på _nad_: _månad_, _verknad_ o. fl.

Dess-utan nokre folkenamn som alltid står i fleirtal: _egder_ -- _egdene_; _fyrder_ -- _fyrdene_ (t. d. eidfryrdene), _kvemmer_ -- _kvemmene_ (folk frå Kvam); _sygner_ -- _sygnene_ (folk frå Sogn); _teler_ -- _telene_; _trønder_ -- _trøndene_.

Like eins dei ordi som endar med _g_ og _k_ og hev linn rotvokal.