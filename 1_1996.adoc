== Fyreord til utgåva 1996

Dette litle heftet er eit grammatikalsk yversyn yver det me kallar høgnorsk. Lars Eskelands formlæra kom fyrste gongen i 1982, med ein mengd seinare tilvølte utgåvor. Dette nyprentet byggjer på 8. utgåva frå 1918, og heftet er tenkt til rettleiding for dei som vil skriva høgnorsk. Mange av formene som stend her er framleis lovlege i skulen, men av målpolitiske grunnar er t.d. i-endingane nærast utskotne av ordlistone. Me vil uppmoda lesarane til å setja seg godt inn i det høgnorske formverket.

Den grammatikalske nemningsbruken er ikkje alle stader den same som i dag. Nemningsbruken hev brigda seg både i nynorsk og bokmål - som preteritum for tidlegare imperfektum (fortid). I nynorsk er nemningi fyrrtid for det meste avløyst av ordet fortid; adjektiv hev fenge avløysarordet eigenskapsord. Andre døme kunde leitast fram, men me trur uppsettet talar for seg sjølv.

*Lars Bjarne Marøy*
